# **COSTITUZIONE di HOLACRACY - v.5.0 del 2020 12 08**

## preambolo

i RATIFICATORI adottano questa COSTITUZIONE attribuendole struttura formale dell’autorità dell’ORGANIZZAZIONE specificata. i RATIFICATORI e tutti gli altri PARTNER che l’ORGANIZZAZIONE ha designato come componenti attivi per espletare la propria GOVERNANCE e le proprie attività devono attenersi alle regole ed ai processi qui definiti.

i RATIFICATORI o i propri successori possono emendare questa COSTITUZIONE o abrogarla poggiando sulla stessa autorità alla quale hanno fatto ricorso per adottarla.

ogni eventuale modifica deve essere apportata per iscritto e resa pubblica a tutti i PARTNER.


## articolo 1 – struttura organizzativa

### 1.1	definizione di RUOLO

un RUOLO è un costrutto organizzativo che una persona può ricoprire e quindi energizzare per conto dell’ORGANIZZAZIONE. la definizione di RUOLO consiste di un nome descrittivo ed uno o più dei seguenti componenti elementari:

•	(a) un PROPOSITO, ovvero una capacità, un potenziale o un obiettivo che il RUOLO intende perseguire o esprimere.
•	(b) un o più DOMINI, che sono beni, processi o altre cose che il RUOLO controlla in maniera esclusiva e regolata come sua proprietà, ed in linea con i propri PROPOSITI.
•	(c) una o più RESPONSABILITÀ, che sono attività sistematiche che il RUOLO gestirà ed attuerà al servizio di altri RUOLI o comunque per supportare il proprio PROPOSITO.

un RUOLO può anche detenere una o più “POLICY”; queste rappresentano conferimenti o vincoli di autorità, o anche regole speciali che si applicano all’operatività specifica del RUOLO stesso.

### 1.2	assegnazione di un RUOLO

un RUOLO può avere il controllo di chi energizza un altro RUOLO (al quale, per chiarezza, ci riferiremo come RUOLO target), grazie ad uno specifico DOMINIO che autorizza tale assegnazione. chi esercita questo DOMINIO può assegnare il RUOLO target a chiunque ne accetti l’incarico, eventualmente anche a più persone contemporaneamente. tale energizzatore - o tali energizzatori - vengono indicati come ROLE LEAD del RUOLO target.
ogni ROLE LEAD può, in qualunque momento successivo, dimettersi da tale incarico, tranne nel caso in cui vi sia in essere un differente accordo.
chi esercita un simile DOMINIO potrà anche rimuovere, in qualunque istante, una persona dall’incarico di ROLE LEAD del RUOLO target.

#### 1.2.1	assegnazione di default

quando un RUOLO risulta non energizzato, chiunque ne abbia in carico l’assegnazione viene automaticamente considerato ROLE LEAD dello stesso.

quando RUOLO non annovera tra i suoi ROLE LEAD alcun PARTNER dell’ORGANIZZAZIONE, allora qualunque PARTNER che controlla l’assegnazione viene automaticamente considerato ROLE LEAD anche di quel RUOLO. tuttavia, questo incarico predefinito si applica solo nella misura in cui coloro che sono stati normalmente assegnati come energizzatori di quel RUOLO non stanno adempiendo del tutto alle RESPONSABILITÀ e ai doveri ad esso associati.

#### 1.2.2	focalizzare un’assegnazione

chi assegna un RUOLO può focalizzare l’assegnazione ad una specifica area o contesto, sempre che tutti gli elementi di definizione del RUOLO siano consistenti con tale focalizzazione. quando si ricorre ad una focalizzazione, ogni assegnazione focalizzata viene trattata come un RUOLO completamente separato, ed il PROPOSITO, le RESPONSABILITÀ ed i DOMINI del RUOLO si applicano solo relativamente allo specifico focus specificato per ogni incarico.

### 1.3	RESPONSABILITÀ nel ricoprire un RUOLO

se energizzi un RUOLO, ti assumi le seguenti responsabilità:

#### 1.3.1	processare le TENSIONI

sei responsabile di confrontare l’attuale PROPOSITO del RUOLO e le sue RESPONSABILITÀ espresse con la tua visione delle relative potenzialità ideali, al fine di indentificare eventuali gap (ciascun gap rappresenta una TENSIONE). diventi dunque responsabile di tentare di risolvere queste TENSIONI.

#### 1.3.2	processare PROPOSITO e RESPONSABILITÀ

sei responsabile di considerare costantemente il modo di perseguire il PROPOSITO ed assolvere ogni RESPONSABILITÀ del tuo RUOLO, grazie alla definizione di:

•	(a) “PROSSIME AZIONI”, che sono azioni utili da poter intraprendere immediatamente, almeno in assenza di altre PRIORITÀ;
•	(b) “PROGETTI”, che rappresentano risultati specifici più complessi ed utili da perseguire, su cui lavorare, almeno in assenza di altre PRIORITÀ.

#### 1.3.3	scomporre i PROGETTI

sei responsabile di definire regolarmente la PROSSIMA AZIONE di ciascun PROGETTO attivo, per ciascuno dei tuoi RUOLI.

#### 1.3.4	mantenere traccia di PROGETTI, PROSSIME AZIONI e TENSIONI

sei responsabile di documentare e tracciare ogni PROGETTO (e le relative PROSSIME AZIONI), inerente al tuo RUOLO, sotto forma di liste scritte. analogamente sei responsabile anche di tracciare le TENSIONI che intendi risolvere, almeno fin quando non le avrai processate e tradotte in PROGETTI o PROSSIME AZIONI. 
sarai anche responsabile della costante revisione ed aggiornamento delle suddette liste, in modo tale che esse rappresentino una fonte attendibile del potenziale carico lavorativo di quel RUOLO.

#### 1.3.5	eseguire le PROSSIME AZIONI

ogni volta che hai tempo disponibile per eseguire attività relative ad un tuo RUOLO, sei responsabile di considerare quali PROSSIME AZIONI intentare, eseguendo quella che aggiunge maggior valore all’ORGANIZZAZIONE.

### 1.4	CERCHI

un CERCHIO è un contenitore per organizzare RUOLI e POLICY attorno ad un PROPOSITO comune. 
i RUOLI e le POLICY all’interno di un CERCHIO ne costituiscono la propria GOVERNANCE in atto.

#### 1.4.1	scomporre i RUOLI

ogni RUOLO internamente è assimilabile ad un CERCHIO. può nascere per esso l’esigenza di scomporsi in ulteriori RUOLI e dotarsi di specifiche POLICY in maniera da scomporre ordinatamente ed organizzare il proprio lavoro. 
tutto ciò non è applicabile ai RUOLI definiti in APPENDICE A, in quanto questi vanno considerati come RUOLI essenziali e per tanto non scomponibili.

si distinguono così SUPER-CERCHI (lo è quello che contiene il RUOLO che andrà a scomporsi), e SOTTO-CERCHI (lo è quello che prende vita dalla scomposizione del RUOLO che abbiamo preso in considerazione in partenza).

#### 1.4.2	dare in delega i DOMINI

quando un CERCHIO cede un proprio DOMINIO ad uno dei suoi RUOLI, ogni ROLE-LEAD di quel RUOLO può controllare tale DOMINIO per conto del CERCHIO. un CERCHIO può trasferire ai propri RUOLI solamente DOMINI afferenti al CERCHIO stesso, o DOMINI che nascono e sono rilevanti solamente all’interno di processi circoscritti a quel CERCHIO.

una volta che un RUOLO ha il controllo di un DOMINIO, può creare POLICY per governare tale DOMINIO all’interno della propria attività di GOVERANCE. comunque, il CERCHIO che ha delegato il DOMINIO detiene ugualmente il diritto di definire proprie POLICY di governo su quello stesso DOMINIO. in caso di conflitto, le POLICY definite dal CERCHIO prevalgono su quelle definite dal RUOLO.

la delega di un DOMINIO ad un RUOLO non estende alcuno dei diritti che il CERCHIO detiene per quanto riguarda il controllo di spese in denaro o di beni, a meno che non sia esplicitamente specificato.

#### 1.4.3	il CERCHIO di ANCORAGGIO

si definisce CERCHIO di ANCORAGGIO il CERCHIO più ampio che detiene il PROPOSITO dell’intera organizzazione.
il CERCHIO di ANCORAGGIO possiede tutte le autorità e i DOMINI che la stessa ORGANIZZAZIONE controlla, e per esso non esiste alcun SUPER-CERCHIO e nessuna RESPONSABILITÀ. il CERCHIO di ANCORAGGIO può modificare il proprio PROPOSITO ricorrendo ad una POLICY.

una volta adottata la presente COSTITUZIONE, i RATIFICATORI possono definire una struttura iniziale ed una ulteriore GOVERNANCE all’interno del CERCHIO di ANCORAGGIO. (ricorda la definizione di GOVERNANCE che è stata data ad inizio paragrafo 1.4: altri RUOLI, POLICY).

#### 1.4.4	collegamenti ai CERCHI

un RUOLO può essere collegato anche con altri CERCHI nel caso in cui venga invitato attraverso una POLICY di quel CERCHIO o di qualunque suo SUPER-CERCHIO.

una volta stabilito questo collegamento, tale RUOLO viene considerato parte della GOVERNANCE del CERCHIO con cui è collegato. quest’ultimo può apportare delle aggiunte a tale RUOLO che potrà poi anche modificare (ma solo limitatamente alle aggiunte apportate). in ogni caso, tale CERCHIO non potrà modificare né cancellare nulla di ciò che è stato aggiunto da altri CERCHI (che ne avevano l’autorità) e viceversa. l’autorità di aggiungere o apportare cambiamenti alle assegnazioni di un RUOLO è limitata per ogni CERCHIO, sulla base dei link esistenti e delle rispettive aggiunte apportate dai vari CERCHI collegati a quel RUOLO. questo tipo di collegamento fra CERCHIO e RUOLO non rende il primo un SUPER-CERCHIO per il secondo e, ugualmente, alcun CERCHIO interno al RUOLO può essere considerato un SOTTO-CERCHIO del CERCHIO a cui il RUOLO è collegato.

un CERCHIO può scollegare un RUOLO rimuovendo la POLICY con cui il collegamento era stato creato o attraverso un altro meccanismo definito nella stessa POLICY di riferimento. anche il RUOLO può scegliere di rimuoversi dal CERCHIO a cui è collegato, a meno che la POLICY con cui il link è stato creato (dal CERCHIO o da un SUPER-CERCHIO) non impedisca esplicitamente questa possibilità. una volta scollegato da un CERCHIO, qualsiasi GOVERNANCE che era stata aggiunta al RUOLO da quel CERCHIO viene automaticamente rimossa.

#### 1.4.5	creare CERCHI tra RUOLI esistenti

due o più RUOLI possono in qualunque momento creare un nuovo CERCHIO per governare un PROPOSITO condiviso fra u RUOLI in questione. affinché ciò sia possibile, i RUOLI fondatori devono stabilire di comune accordo un PROPOSITO per il CERCHIO nascente, che quest’ultimo potrà poi anche modificare tramite una POLICY. il nuovo CERCHIO prende vita grazie ai RUOLI fondatori ad esso collegati e ad una POLICY che descrive tali collegamenti. un CERCHIO creato in questo modo non può avere SUPER-CERCHI, RESPONSABILITÀ, e nemmeno DOMINI se non in presenza di una POLICY grazie alla quale un altro CERCHIO gliene deleghi il controllo.
un CERCHIO che nasce in questo modo può immediatamente scomparire nel caso in cui, ad un certo punto, non ha più RUOLI ad esso collegati.

### 1.5	CIRCLE LEADS

chiunque faccia da ROLE LEAD per un determinato RUOLO automaticamente energizza anche il RUOLO di CIRCLE LEAD del CERCHIO interno a quel RUOLO, fungendo quindi così anche da CIRCLE LEAD. il RUOLO di CIRCLE LEAD viene definito nell’appendice A. un CERCHIO sprovvisto di SUPER-CERCHI non ha CIRCLE LEAD a meno che un POLICY del CERCHIO stabilisca diversamente.

#### 1.5.1	definire PRIORITÀ & STRATEGIE

un CIRCLE LEAD può fare una valutazione in termini di costi/benefici di qualunque attività potenziale di un CERCHIO al fine di risolvere conflitti legati alle PRIORITÀ che i differenti RUOLI si attribuiscono autonomamente. un CIRCLE LEAD può anche ricorrere alla definizione di una STRATEGIA per il CERCHIO, o più STRATEGIE, tali da consentire in maniera anche euristica una prioritizzazione delle attività all’interno di un CERCHIO.

#### 1.5.2	l’indirizzamento di riferimenti esterni

ogni volta che la GOVERNANCE al di fuori del CERCHIO fa riferimento al CERCHIO stesso o a qualcuno dei suoi RUOLI, il CIRCLE LEAD può specificare quel riferimento ad un preciso RUOLO del suo CERCHIO. questo tipo di operazione non viene considerata una modifica alla GOVERNANCE di quel CERCHIO.

#### 1.5.3	modifica del RUOLO di CIRCLE LEAD

un CERCHIO non può modificare il PROPOSITO del RUOLO di CIRCLE LEAD, né può rimuovere questo RUOLO.

un CERCHIO può aggiungere RESPONSABILITÀ o DOMINI al RUOLO di CIRCLE LEAD e tali aggiunte si applicano automaticamente anche ad ogni RUOLO di CIRCLE LEAD di tutti i suoi SOTTO-CERCHI, ricorsivamente. un CERCHIO non può aggiungere RESPONSABILITÀ o DOMINI solo al proprio RUOLO di CIRCLE LEAD.

un CERCHIO può rimuovere qualsiasi RESPONSABILITÀ, DOMINIO, autorità o funzione dal proprio RUOLO di CIRCLE LEAD. può farlo sia conferendo tali elementi ad un altro RUOLO del CERCHIO che definendo modi alternativi per metterli in atto. viene così automaticamente rimosso l’elemento essenziale dal RUOLO di CIRCLE LEAD del CERCHIO, fintanto che rimane in vigore questa delega (è un aspetto di GOVERNANCE).



## articolo 2 – doveri verso gli energizzatori degli altri RUOLI

come ROLE LEAD, hai i seguenti doveri verso gli altri ROLE LEAD dell’organizzazione, allorquando questi agiscono come energizzatori dei propri RUOLI.

### 2.1	dovere di TRASPARENZA

se ti viene richiesto, hai il dovere di dare visibilità in ciascuna delle seguenti aree:

•	(a) PROGETTI e PROSSIME AZIONI: devi condividere qualunque PROGETTO o PROSSIMA-AZIONE che stai seguendo in ciascuno dei tuoi RUOLI.
•	(b) PRIORITÀ relativa: devi condividere il tuo parere sulla PRIORITÀ relativa dei PROGETTI o PROSSIME AZIONI pertinenti a ciascun tuo RUOLO rispetto a qualsiasi altra attività che richiede la tua attenzione.
•	(c) proiezioni: devi fornire una stima su quando prevedi di completare ciascuno dei PROGETTI o delle PROSSIME AZIONI che riguardano ciascuno dei tuoi RUOLI. è sufficiente una stima approssimativa, che prenda in considerazione il contesto e le PRIORITÀ attuali. non è richiesta un’analisi o una pianificazione dettagliata e comunque, questa tua proiezione, non rappresenta in alcun modo un impegno. a meno che la GOVERANANCE non dica diversamente, non hai alcun obbligo di aggiornare questa proiezione o di mantenere il destinatario aggiornato.
•	(d) elementi della CHECK-LIST: devi verificare il completamento di tutte azioni ricorrenti in carico ai tuoi RUOLI o in quanto PARTNER dell’organizzazione. se richiesto, devi continuare a condividere queste verifiche regolarmente, finché non ritieni che non siano più utili.
(e) METRICHE: devi condividere tutte le METRICHE che collezioni in quanto energizzatore dei tuoi RUOLI o in quanto PARTNER dell’organizzazione. se richiesto, devi continuare a condividere queste METRICHE regolarmente, finché non realizzi che non siano più utili.
•	(f) aggiornamento dei progressi: devi condividere un sunto dei progressi che hai ottenuto nei tuoi RUOLI o nei confronti di ciascuno dei PROGETTI in carico ai tuoi RUOLI, dall’ultimo aggiornamento che hai condiviso. se richiesto, devi continuare a condividere questi aggiornamenti regolarmente, finché non realizzi che non siano più utili.

### 2.2	dovere di processamento

hai il dovere di processare puntualmente messaggi e richieste, come di seguito descritto:

•	(a) richieste di processamento: altri potrebbero chiederti di processare il PROPOSITO o qualunque RESPONSABILITÀ o PROGETTO del tuo RUOLO. tu dovrai quindi determinare e comunicare una PROSSIMA AZIONE per far avanzare quanto ti è stato richiesto, se ce ne sono che potresti intraprendere. se non ce ne fossero, allora dovrai dichiarare che sei in attesa di poter determinare la tua PROSSIMA AZIONE. 
se la PROSSIMA AZIONE, o ciò che dichiari di star aspettando, fa parte di un risultato più ampio da perseguire per il tuo RUOLO, allora devi coglierlo e comunicarlo come PROGETTO.
•	(b) richieste di PROGETTI e PROSSIME AZIONI: altri potrebbero chiederti di prendere in carico al tuo RUOLO una specifica PROSSIMA AZIONE o un PROGETTO. se ritieni che ciò sia coerente col tuo RUOLO, dovrai accettarlo e tenerne traccia almeno in assenza di PRIORITÀ concorrenti. se ritieni di rifiutare, devi spiegarne il motivo o suggerire un’alternativa che ritieni possa comunque soddisfare l’obiettivo del richiedente.
•	(c) richieste di impatto sul DOMINIO: altri potrebbero chiederti di poter impattare, con le proprie attività, un DOMINIO controllato da un tuo RUOLO. dovrai consentire l’impatto se non vedi motivi per cui ciò possa ostacolare il raggiungimento del PROPOSITO del tuo RUOLO o le RESPONSABILITÀ. se invece pensi che l’impatto costituirebbe un ostacolo allora dovrai spiegarne le ragioni al richiedente.
•	(d) richieste di informazioni: altri potrebbero porti domande o richiedere informazioni che sono di pertinenza di un tuo RUOLO. dovrai rispondere in buona fede, almeno con brevi risposte o con qualunque informazione che hai prontamente a disposizione.

### 2.3	dovere di PRIORITIZZAZIONE

hai il dovere di orientare la tua attenzione secondo le PRIORITÀ che emergono dai seguenti punti:

•	(a) processamento: generalmente devi dare PRIORITÀ al processamento dei messaggi che ti arrivano dagli altri RUOLI, rispetto all’esecuzione di una tua qualunque PROSSIMA AZIONE. tuttavia, puoi posticipare il processamento dei messaggi a lotti e farlo in un momento per te conveniente, purché l’elaborazione risulti ancora puntuale. il processamento a cui ci si sta riferendo include tutti i compiti previsti da questo ARTICOLO, compresa la successiva condivisione – se richiesta – del modo in cui il messaggio è stato processato. il processamento non include l’esecuzione di attività basata su alcuna delle PROSSIME AZIONI o PROGETTI che hai in carico.
•	(b) riunioni: hai l’obbligo di dare PRIORITÀ a qualunque riunione definita in questa COSTITUZIONE, rispetto all’esecuzione di una tua qualunque PROSSIMA AZIONE, ma solo quando questa PRIORITÀ è esplicitamente richiesta per uno specifico meeting. puoi comunque declinare la richiesta nel caso in cui avessi già programmato altri impegni nella stessa fascia oraria.
•	(c) PRIORITÀ del CERCHIO: quando stabilisci su cosa lavorare, hai il dovere di considerare ogni eventuale STRATEGIA ufficiale o PRIORITÀ poste dal CERCHIO al quale il tuo RUOLO appartiene o anche da altro SUPER-CERCHIO. sono da considerare ufficiali quelle PRIORITÀ definite dal CIRCLE LEAD o da qualunque altro RUOLO o processo che ha l’autorità di risolvere conflitti di priorità e definire STRATEGIE per un CERCHIO. è tuo dovere quindi considerare queste PRIORITÀ ufficiali più importanti per l’ORGANIZZAZIONE di quanto possa esserlo una tua PRIORITÀ individuale o comunque una tua personale percezione di quali possano essere le PRIORITÀ per l’ORGANIZZAZIONE.
•	(d) scadenze: se la GOVERNANCE o qualunque altra STRATEGIA ufficiale o PRIORITÀ di un CERCHIO include anche una data di scadenza per la chiusura di una determinata attività, non sei necessariamente tenuto a rispettarla. piuttosto, devi considerarla come una PRIORITÀ ufficiale per tutte le azioni necessarie a rispettare quella scadenza e valutarla rispetto a tutte le altre attività del CERCHIO; quindi dovrai agire di conseguenza. un CIRCLE LEAD o un altro RUOLO o processo avente l’autorità di risolvere conflitti di PRIORITÀ fra RUOLI può ridefinire la prioritizzazione precedentemente posta.



## articolo 3 – RIUNIONI TATTICHE

nell’energizzare un RUOLO, qualunque PARTNER può convocare una RIUNIONE TATTICA in modo tale da coinvolgere altri RUOLI secondo le proprie RESPONSABILITÀ e doveri.

### 3.1	presenza

il PARTNER che convoca una RIUNIONE TATTICA deve individuare i RUOLI di cui richiede la presenza al meeting. tutti i PARTNER che hanno la funzione di ROLE LEAD di tali RUOLI sono invitati a partecipare, se non diversamente indicato dall’organizzatore nel caso in cui preferisse restringere l’invito ad un sottoinsieme di ROLE LEAD di un dato RUOLO.

### 3.2	svolgimento della riunione

il PARTNER che convoca una RIUNIONE TATTICA deve trovare qualcuno che ne faccia da FACILITATORE. in assenza di POLICY che affermino il contrario, questa persona deve attuare il seguente processo:

•	(a) CHECK-IN ROUND: ciascun partecipante, quando è il proprio turno, condivide il proprio stato o esprime qualunque pensiero abbia voglia di comunicare per la riunione. non sono consentite risposte.
•	(b) REVISIONE DELLE CHECKLIST: ciascun partecipante verifica pubblicamente il completamento di ciascuna attività ricorrente su cui riferisce regolarmente per i propri RUOLI nel meeting.
•	(c) REVISIONE DELLE METRICHE: ciascun partecipante condivide le METRICHE su cui riferisce regolarmente per i propri RUOLI nel meeting.
•	(d) AGGIORNAMENTO DEI PROGRESSI: ciascun partecipante evidenzia i progressi fatti che riguardano qualunque PROGETTO o altra iniziativa su cui riferisce regolarmente per i propri RUOLI nel meeting. i partecipanti possono condividere solo i progressi fatti dal precedente incontro e/o report e non lo stato di avanzamento generale di ogni attività.
•	(e) COSTRUZIONE DELL’AGENDA: i partecipanti costruiscono un’agenda di TENSIONI da processare durante il meeting. ciascun partecipante può richiedere l’aggiunta di un qualsivoglia numero di punti in agenda, fornendo un breve titolo per ciascuno di essi. non sono consentite spiegazioni o discussioni in questa fase. l’aggiunta di punti agenda da parte dei partecipanti è consentita anche successivamente a questa fase, durante gli intervalli di processamento dei punti agenda già esistenti.
•	(f) TRIAGE DELLE TENSIONI: per il processamento di ciascun punto in agenda, il suo titolare può avanzare richieste al posto di un altro partecipante, o rappresentandolo in toto come PARTNER o rappresentandone un suo specifico RUOLO all’interno del meeting. in ogni caso, ogni richiesta fatta ad un RUOLO deve necessariamente essere espressa da uno specifico RUOLO che il richiedente sta rappresentando durante il meeting. 
il FACILITATORE della riunione alloca il tempo per ciascun punto in agenda in modo tale da dare spazio a tutti i punti inseriti ed ha facoltà di interrompere il processamento di qualunque questione che sfori il tempo ad essa allocato.
•	(g) CLOSING ROUND: ciascun partecipante, quando è il proprio turno, condivide una riflessione conclusiva sul meeting. non sono consentite risposte.

una POLICY di un CERCHIO può specificare un processo alternativo o modificare questo predefinito per le RIUNIONI TATTICHE convocate da un qualunque RUOLO del CERCHIO.

### 3.3	sostituto per membro assente

se un qualunque RUOLO appartenente ad un CERCHIO ed invitato ad una RIUNIONE TATTICA non è rappresentato nel meeting per una qualsivoglia ragione, un CIRCLE LEAD di quel RUOLO può rappresentarlo al suo posto.



## articolo 4 – PASSAGGIO DI POTERE

adottando questa COSTITUZIONE, i RATIFICATORI cedono il loro potere di governo e conduzione dell’organizzazione secondo le regole ed i processi qui rappresentati, fatta eccezione degli eventuali poteri che non hanno autorità di delegare. in qualità di PARTNER, puoi fare affidamento sulle autorità concesse da questa COSTITUZIONE nella misura massima con cui i RATIFICATORI detenevano tali autorità prima di adottarla.

### 4.1	autorità degli energizzatori di un RUOLO

in qualità di ROLE LEAD, hai l’autorità di intraprendere qualunque azione e decisione per adempiere ai PROPOSITI ed alle RESPONSABILITÀ del tuo RUOLO, fintantoché non violi alcuna regola definita in questa COSTITUZIONE.
quando stabilisci le priorità e scegli fra le tue AZIONI potenziali, hai l’autorità di utilizzare il tuo ragionevole giudizio sul valore relativo che ciascuna riveste per l’ORGANIZZAZIONE.
puoi ricorrere al tuo ragionevole giudizio anche per interpretare questa COSTITUZIONE e qualunque aspetto ricada sotto la sua autorità. puoi ulteriormente interpretare il modo in cui essa si applica a qualsiasi situazione specifica in cui ti vieni a trovare e quindi agire di conseguenza, sulla base delle tue interpretazioni. in ogni caso, devi interpretare ogni aspetto di GOVERNANCE nel contesto del PROPOSITO e delle RESPONSABILITÀ del CERCHIO interessato. non ti è permesso di ricorrere ad alcuna interpretazione che vada in conflitto con tale contesto.

#### 4.1.1	non violare le POLICY

nell’energizzare un tuo RUOLO, non puoi violare alcuna POLICY del RUOLO stesso né quelle eventuali di ogni CERCHIO che contiene tale RUOLO.

#### 4.1.2	ottieni il PERMESSO prima di avere un impatto sui DOMINI

nell’energizzare un tuo RUOLO, hai l’autorità di impattare e controllare i DOMINI di quel RUOLO.

puoi anche avere un impatto su qualunque DOMINIO attinente al CERCHIO che contiene il tuo RUOLO, nel caso in cui tale DOMINIO non sia stato ulteriormente assegnato, o su qualunque DOMINIO sui cui anche il CERCHIO stesso può impattare. se però ritieni che il tuo impatto possa essere sostanzialmente invasivo e/o tale da rendere dispendiosa la possibilità di ripristinare la situazione precedente, allora dovrai ottenere un PERMESSO.

non puoi esercitare il controllo o causare un impatto su un DOMINIO delegato ad un RUOLO o ad un CERCHIO che non contiene il tuo RUOLO, a meno che tu non ne ottenga l’autorizzazione. né puoi farlo su un DOMINIO di proprietà di un’altra entità sovrana, senza autorizzazione.

quando ti è necessario un PERMESSO per impattare un DOMINIO, puoi riceverlo da chiunque controlli quel DOMINIO. puoi però ottenerlo anche annunciando la tua intenzione di compiere una specifica azione ed invitando chiunque – pertinentemente al DOMINIO in questione - a sollevare un’obiezione. in questo caso dovrai attendere un tempo ragionevole per consentire le reazioni. se non ci saranno obiezioni, allora avrai il permesso di impattare qualunque DOMINIO di ciascun RUOLO dell’organizzazione che hai raggiunto col tuo annuncio. è lecito che tu assuma che un annuncio scritto raggiunga chiunque tipicamente frequenti quel canale di comunicazione che hai utilizzato. ogni PERMESSO così concesso si applicherà solamente in relazione all’esecuzione dell’azione annunciata. una POLICY può modificare o limitare questa procedura.

#### 4.1.3	ottieni un’AUTORIZZAZIONE prima di spendere soldi

nell’energizzare un tuo RUOLO, non ti è permesso di spendere soldi o altri beni se non previa specifica AUTORIZZAZIONE. questa deve pervenire da un RUOLO o da un CERCHIO che ha già il controllo di tali risorse finalizzate agli acquisti. anche il disporre di una significativa proprietà del CERCHIO o il limitarne significativamente i diritti dello stesso su di essa, richiede lo stesso percorso autorizzativo che per gli acquisti.

per ottenere l’AUTORIZZAZIONE all’acquisto, devi dichiarare la tua intenzione di spesa per iscritto al RUOLO o al CERCHIO dal quale vuoi ottenerla. il canale di comunicazione deve essere quello tipicamente in uso da tutti i PARTNER che energizzano quel RUOLO come ROLE LEAD oppure quello tipicamente più visibile per il CERCHIO. la tua richiesta deve contenere il motivo della spesa, ed il RUOLO dal quale la spesa verrebbe fatta. successivamente dovrai attendere un tempo ragionevole per consentire riflessioni e risposte. ogni destinatario della tua richiesta potrebbe trovare motivi per aumentare l’importo della spesa che avevi previsto e, in tal caso, potresti finire col non essere autorizzato a farla. comunque, un ROLE LEAD e/o un CIRCLE LEAD del RUOLO e/o del CERCHIO interessato può invertire questo incremento, così come lo può anche la stessa persona che lo aveva generato.
dopo un tempo ragionevole ed in assenza di incrementi di spesa, il tuo RUOLO ottiene il controllo delle risorse richieste. ti è così possibile fare l’acquisto che avevi annunciato o autorizzare, a tua volta, altri a farlo. 
nel momento in cui ottieni l’AUTORIZZAZIONE, il RUOLO o il CERCHIO dal quale l’hai ottenuta perdono il controllo sulle risorse autorizzate. in ogni caso un ROLE LEAD o un CIRCLE LEAD di quel RUOLO o CERCHIO possono revocare in qualunque istante l’AUTORIZZAZIONE.

una POLICY può modificare questa procedura in qualunque modo, o anche conferire direttamente al RUOLO l’autorità di controllare risorse del CERCHIO destinate agli acquisti.

### 4.2	iniziativa individuale

come PARTNER dell’organizzazione, in alcuni casi sei autorizzato ad intraprendere un’INIZIATIVA INDIVIDUALE agendo oltre i limiti dell’autorità dei tuoi RUOLI o anche infrangendo delle regole di questa COSTITUZIONE.

#### 4.2.1	situazioni consentite

puoi intraprendere un’INIZIATIVA INDIVIDUALE solo quando tutte le seguenti condizioni sono verificate:

•	(a) stai agendo in buona fede per perseguire il PROPOSITO o attuare le RESPONSABILITÀ di un RUOLO all’interno dell’organizzazione.
•	(b) credi che la tua azione possa risolvere o prevenire più TENSIONI per l’organizzazione di quante ne potrebbe creare.
•	(c) la tua azione non esporrà l’organizzazione a spese che possano superare la soglia per la quale tu sei autorizzato a spendere.
•	(d) se la tua azione dovesse violare una POLICY o un DOMINIO, tu comunque ritieni che la perdita sarebbe maggiore se dovessi ritardarla per poter ottenere l’AUTORIZZAZIONE ad agire o una variazione della GOVERNANCE.

#### 4.2.2	comunicazione e ripristino

una volta intrapresa un’INIZIATIVA INDIVIDUALE, dovrai spiegarla ad ogni ROLE LEAD che possa esserne significativamente impattato. su richiesta di uno qualunque di questi ROLE LEAD, dovrai intraprendere ulteriori azioni per aiutare a risolvere qualunque TENSIONE creata dalla tua INIZIATIVA INDIVIDUALE. dovrai anche eventualmente indietreggiare rispetto alla tua INIZIATIVA INDIVIDUALE su richiesta di uno qualunque di tali ROLE LEAD.

dovrai dare priorità alla comunicazione ed al ripristino richiesti, secondo quanto appena illustrato, rispetto alle tue consuete attività. in ogni caso, un CIRCLE LEAD di un CERCHIO che contiene tutti RUOLI toccati dalla tua azione potrà cambiare questa priorità predefinita.

### 4.3	come indirizzare l’autorità esistente in precedenza

qualunque politica e sistema in vigore per l’ORGANIZZAZIONE prima dell’adozione della presente COSTITUZIONE continua ad essere pienamente valida anche successivamente ed anche se include autorità e vincoli creati da processi estranei alla presente COSTITUZIONE. tuttavia questi non potranno essere ampliati o modificati e perderanno progressivamente ogni peso ed autorità man mano che i processi di questa COSTITUZIONE determineranno la creazione di nuovi strumenti che, sovrapponendosi ai precedenti, di fatto andranno a sostituirli.

oltre a ciò, tutte le responsabilità ed i vincoli di un PARTNER derivano da questa COSTITUZIONE e dai risultati dei suoi processi, oltre che da tutti gli obblighi legali che il PARTNER ha nei confronti dell’ORGANIZZAZIONE, mentre agisce per suo conto. nessuna aspettativa o vincolo implicito ha alcun potere su un PARTNER. né lo hanno i dettami emanati dal precedente sistema di potere con cui l’ORGANIZZAZIONE era strutturata prima di adottare questa COSTITUZIONE.



## 5 – GOVERNANCE

modificare la GOVERNANCE di un CERCHIO richiede il ricorso al PROCESSO DI GOVERNANCE, qui di seguito definito.

### 5.1	i partecipanti alla GOVERNANCE

ciascun CERCHIO è dotato di un gruppo di CIRCLE MEMBER con la facoltà di rappresentare i suoi RUOLI nel suo PROCESSO DI GOVERNANCE.

i CIRCLE MEMBER di un CERCHIO includono tutti i PARTNER col RUOLO di CIRCLE LEAD (di quello specifico CERCHIO), così come ciascun PARTNER che funge da ROLE LEAD per ogni RUOLO del CERCHIO. se un RUOLO ha più di un ROLE LEAD, un CERCHIO può stabilire di adottare una POLICY per limitare il numero di questi rappresentanti al proprio PROCESSO DI GOVERNANCE.

#### 5.1.1	CIRCLE REP

ogni CIRCLE MEMBER id un CERCHIO può richiedere in qualunque momento una votazione per eleggere o rimpiazzare la figura del CIRCLE REP di quel CERCHIO, la quale è prevista per aiutare a rappresentare quel CERCHIO all’interno di ogni CERCHIO più ampio che lo contiene. la persona così eletta energizzerà il RUOLO di CIRCLE REP di quel CERCHIO, così come definito in APPEDICE A.

il CERCHIO dovrà utilizzare il PROCESSO di ELEZIONE INTEGRATIVA, qui definito, per poter scegliere il proprio CIRCLE REP, a meno che non vi sia una POLICY che indichi un processo alternativo. 
solo i CIRCLE MEMBER di un CERCHIO sono eleggibili come CIRCLE REP.
chiunque energizzi il RUOLO di CIRCLE LEAD del CERCHIO non può contemporaneamente ricoprire anche il RUOLO di CIRCLE REP.
non più di una persona alla volta può ricoprire il RUOLO di CIRCLE REP, a meno che non vi sia una POLICY di un SUPER-CERCHIO che lo consenta.

il CIRCLE REP eletto diventa un CIRCLE MEMBER di ogni CERCHIO esterno che contiene quello di cui egli stesso fa parte e rappresenta. esattamente come accade per un ROLE LEAD, al CIRCLE REP viene riconosciuta l’autorità che deriva dall’energizzare questo RUOLO. un qualunque CERCHIO che lo contiene può limitare o impedire, tramite una POLICY, la possibilità ad un CIRCLE REP di diventare un proprio CIRCLE MEMBER, questo però solo nel caso in cui i propri RUOLI godano di un altro modo comparabile per acquisirne la rappresentatività all’interno del proprio CERCHIO.

un CERCHIO può aggiungere RESPONSABILITÀ o DOMINI al proprio RUOLO di CIRCLE REP, così come può anche modificare o rimuovere tali aggiunte. nessun CERCHIO può però correggere o rimuovere il PROPOSITO o alcuna delle RESPONSABILITÀ del RUOLO di CIRCLE REP, né tantomeno rimuovere questo RUOLO.

#### 5.1.2	FACILITATORE e SEGRETARIO

ogni CERCHIO con più di un CIRCLE MEMBER include anche un RUOLO di FACILITATORE ed uno di SEGRETARIO, così come definito in APPENDICE A. le persone che energizzano questi due RUOLI vengono dette rispettivamente FACILITATORE e SEGRETARIO. ogni CIRCLE MEMBER di un CERCHIO può in qualunque istante richiedere una votazione per eleggere o rimpiazzare gli energizzatori di tali RUOLI.

il CERCHIO dovrà utilizzare il PROCESSO di ELEZIONE INTEGRATIVA, qui definito, per poter scegliere FACILITATORE e SEGRETARIO. nessun RUOLO o POLICY può nominare o rimuovere diversamente questi due RUOLI, né può modificare questo processo. normalmente, gli unici candidati eleggibili sono CIRCLE MEMBER dello stesso CERCHIO. comunque, una POLICY del CERCHIO o qualunque SUPER-CERCHIO può allargare o restringere la lista di candidati eleggibili.

un CERCHIO può aggiungere RESPONSABILITÀ o DOMINI ai propri RUOLI di FACILITATORE e SEGRETARIO, così come può anche modificare o rimuovere tali aggiunte. nessun CERCHIO può però correggere o rimuovere il PROPOSITO, il DOMINIO o alcuna delle RESPONSABILITÀ di base previste per entrambi i RUOLI, né tantomeno rimuovere gli stessi RUOLI.

### 5.2	raggio di azione della GOVERNANCE

all’interno del PROCESSO di GOVERNANCE di un CERCHIO, i suoi CIRCLE MEMBER possono:

•	(a) definire, correggere o rimuovere i RUOLI del CERCHIO; 
•	(b) definire, correggere o rimuovere le POLICY del CERCHIO;
•	(c) trasferire RUOLI del CERCHIO o POLICY in un SOTTO-CERCHIO, eventualmente anche più profondo, a condizione che ne soddisfino PROPOSITO e RESPONSABILITÀ;
•	(d) trasferire RUOLI o POLICY da SOTTO-CERCHI, eventualmente anche più profondi, nel CERCHIO, a condizione che questi non siano più indispensabili per attuare il PROPOSITO o le RESPONSABILITÀ del SOTTO-CERCHIO dal quale provengono;
•	(e) provvedere alle elezioni di ogni RUOLO elettivo all’interno del CERCHIO.

non ci sono altre decisioni valide e possibili come risultato del PROCESSO di GOVERNANCE di un CERCHIO.

#### 5.2.1	raggio di azione delle POLICY

una POLICY può determinare solamente una o più delle seguenti possibilità:

•	(a) una limitazione dell’autorità di uno o più RUOLI contenuti nel CERCHIO;
•	(b) la concessione di un’autorità che il CERCHIO o il CIRCLE LEAD detiene ad uno o più RUOLI;
•	(c) la concessione di un’autorità per consentire a determinate persone o RUOLI - non altrimenti autorizzati - di controllare o comunque di poter avere un impatto su uno dei DOMINI del CERCHIO, o di vincolarne il modo in cui poterlo fare allorquando autorizzate;
•	(d) una nuova regola in grado di modificare un processo o una regola predefinita in questa COSTITUZIONE, sempre che tale possibilità sia esplicitamente consentita.

una POLICY che conceda o limiti autorità si applica allo stesso modo in tutti i SOTTO-CERCHI, ricorsivamente, se non diversamente indicato. 
una POLICY che va a modificare una regola predefinita o un processo contenuto nella COSTITUZIONE si applica solo all’interno del CERCHIO che detiene quella POLICY, o anche, se esplicitamente indicato, all’interno dei suoi SOTTO-CERCHI, ricorsivamente. in quest’ultimo caso, un SOTTO-CERCHIO ha ancora la possibilità di annullare questa POLICY mediante una sua nuova, sempre che ciò non sia esplicitamente proibito dalla POLICY originale.

#### 5.2.2	rimozione di risultati di GOVERNANCE invalidi

ogni PARTNER può chiedere al SEGRETARIO di un CERCHIO di verificare la validità di un qualunque risultato di GOVERNANCE all’interno di quel CERCHIO o di suoi SOTTO-CERCHI. se il SEGRETARIO giunge alla conclusione che quel risultato effettivamente viola le regole di questa COSTITUZIONE, lui stesso dovrà rimuoverlo dalle registrazioni di GOVERNANCE valide per quel CERCHIO. fatto ciò, il SEGRETARIO dovrà prontamente comunicare a tutti i CIRCLE MEMBER di quel cerchio cosa è stato rimosso e perché.

### 5.3	processo di GOVERNANCE

qualunque CIRCLE MEMBER di un CERCHIO può avviarne il PROCESSO DI GOVERNANCE proponendo un cambiamento alla GOVERNANCE del suo CERCHIO. il processo prevede che dapprima il PROPONENTE condivida una PROPOSTA scritta a tutti gli altri CIRCLE MEMBER, utilizzando qualunque canale comunicativo consentito dal SEGRETARIO. gli altri CIRCLE MEMBER possono quindi porre delle domande per ottenere chiarimenti, condividere reazioni e sollevare dubbi o preoccupazioni derivanti dall’adozione della proposta. ciascuna di queste preoccupazioni si definirà OBIEZIONE nel caso in cui risponda ai criteri qui riportati. in tal caso, il suo autore verrà indicato come OBIETTORE.

una volta che ciascun CIRCLE MEMBER conferma di non avere alcuna OBIEZIONE nei confronti di una PROPOSTA, questa viene adottata e va a rettificare la GOVERNANCE del CERCHIO. nel caso in cui venissero sollevate OBIEZIONI, il PROPONENTE e ciascun OBIETTORE dovranno trovare un modo di indirizzare l’OBIEZIONE prima che il CERCHIO possa adottare la PROPOSTA. alla fine di questa attività, dovrà essere data a tutti i CIRCLE MEMBER una nuova opportunità per sollevare OBIEZIONI. un CERCHIO può adottare una POLICY per definire un tempo limite entro il quale poter sollevare OBIEZIONI, trascorso il quale, chiunque non abbia risposto sarà considerato sprovvisto di ogni eventuale OBIEZIONE.

nell’avanzare PROPOSTE o nel sollevare OBIEZIONI, un CIRCLE MEMBER può rappresentare solamente i RUOLI che energizza nel CERCHIO in qualità di ROLE LEAD o di CIRCLE REP. un CIRCLE MEMBER potrà anche rappresentare un RUOLO il cui ROLE LEAD gli ha temporaneamente affidato l’incarico di rappresentanza e fino a quando tale permesso non scade o viene ritirato.

#### 5.3.1	criteri che rendono valida una PROPOSTA

perché una PROPOSTA sia valida, il PROPONENTE deve essere in grado di:

•	(a) descrivere una TENSIONE a cui la PROPOSTA si indirizza relativamente ad uno dei suoi RUOLI;
•	(b) condividere un esempio di una situazione concreta presente o del passato che rappresenti quella TENSIONE;
•	(c) fornire una spiegazione ragionevole di come la PROPOSTA avrebbe ridimensionato la TENSIONE nell’esempio fornito.

se, in qualunque istante, dovesse divenire chiaro al FACILITATORE che un PROPOSTA non sia in grado di soddisfare almeno uno di tali criteri, egli stesso dovrà allora scartare la PROPOSTA.

#### 5.3.2	criteri che rendono valida una OBIEZIONE

un qualunque dubbio o preoccupazione suscitato dalla potenziale adozione di una PROPOSTA conta come OBIEZIONE solo nel caso in cui l’OBIETTORE è in grado di fornire una ragionevole spiegazione in grado di soddisfare ciascuno dei seguenti criteri:

•	(a) la PROPOSTA ridurrebbe la capacità del CERCHIO di perseguire il proprio PROPOSITO o le proprie RESPONSABILITÀ;
•	(b) la PROPOSTA limiterebbe la capacità dell’OBIETTORE di perseguire il PROPOSITO o una RESPONSABILITÀ di uno dei RUOLI che egli stesso rappresenta all’interno del CERCHIO, anche se non energizzasse alcun altro RUOLO nell’ORGANIZZAZIONE;
•	(c) il dubbio/preoccupazione non esisterebbe in assenza della PROPOSTA. in tal caso, una nuova TENSIONE si verrebbe a creare proprio se si andasse ad adottare la PROPOSTA;
•	(d) la PROPOSTA causerebbe sicuramente l’impatto oggetto della preoccupazione o, in ogni caso, se lo dovesse effettivamente causare, il CERCHIO non avrebbe l’opportunità di modificarsi in tempo per evitare un danno risultante significativo.

comunque, indipendentemente dai criteri sopra espressi, un dubbio/preoccupazione va sempre considerato essere una valida OBIEZIONE nel caso in cui l’adozione della PROPOSTA comporterebbe una violazione di una regola di questa COSTITUZIONE.

#### 5.3.3	testare potenziali OBIEZIONI

il FACILITATORE può testare se un’osservazione conta come un’OBIEZIONE verificando con l’OBIETTORE se la sua osservazione soddisfa i criteri previsti e come. nella valutazione delle risposte, il FACILITATORE potrà solamente giudicare se gli argomenti rappresentati dall’OBIETTORE, per la verifica di ciascun criterio, soddisfino o meno un ragionamento logico. il FACILITATORE non potrà invece considerare nel suo giudizio aspetti relativi all’accuratezza dell’argomentazione o all’importanza che la stessa può rivestire.

nei casi in cui un’OBIEZIONE venga sollevata relativamente ad una PROPOSTA che violerebbe la COSTITUZIONE, il FACILITATORE potrà chiedere conferma al SEGRETARIO del CERCHIO. se quest’ultimo stabilisce che non sussiste la violazione, il FACILITATORE respingerà l’OBIEZIONE.

#### 5.3.4	regole di INTEGRAZIONE

nel tentare di risolvere un’OBIEZIONE, si applicano le seguenti regole:

•	(a) il FACILITATORE deve testare un’OBIEZIONE se richiesto da qualunque CIRCLE MEMBER. se i criteri di validità non sono verificati, il FACILITATORE dovrà scartarla.
•	(b) l’OBIETTORE deve tentare di trovare una rettifica alla PROPOSTA che possa risolvere sia l’OBIEZIONE che la TENSIONE del PROPONENTE. se il FACILITATORE ritiene che l’OBIETTORE non stia facendo questo tentativo in buona fede, il FACILITATORE dovrà considerare abbandonata l’OBIEZIONE e lasciarla cadere.
•	(c) ciascun CIRCLE MEMBER può porre al PROPONENTE delle domande volte a chiarire la TENSIONE dalla quale la PROPOSTA è nata, o anche degli esempi da condividere per meglio comprendere tale TENSIONE. se il FACILITATORE dovesse riconoscere che il PROPONENTE non sta rispondendo in buona fede, allora dovrà far cadere la PROPOSTA.
•	(d) l’OBIETTORE può suggerire una PROPOSTA rettificata argomentando il motivo per cui questa sia in grado di risolvere la TENSIONE. successivamente, su richiesta dell’OBIETTORE, il PROPONENTE dovrà illustrare una valida ragione per cui la PROPOSTA rettificata non sarebbe in grado di risolvere la TENSIONE in almeno uno degli esempi che il PROPONENTE ha utilizzato per descrivere la propria TENSIONE. se necessario, il PROPONENTE potrà aggiungere un ulteriore esempio per dimostrare ciò. se il FACILITATORE dovesse ritenere che il PROPONENTE non è in grado o non ha intenzione di agire in questo modo, allora dovrà far cadere la PROPOSTA.

#### 5.3.5	il PROCESSO di ELEZIONE INTEGRATIVA

qualunque CIRCLE MEMBER potrà avviare il PROCESSO di GOVERNANCE del CERCHIO anche richiedendo l’elezione di un CIRCLE REP, del FACILITATORE o del SEGRETARIO. in questo caso, il FACILITATORE in carica dovrà attuare il PROCESSO di ELEZIONE INTEGRATIVA come segue:

•	(a) DESCRIVERE IL RUOLO: come prima cosa il FACILITATORE identifica il RUOLO coinvolto dall’elezione e fissa un termine per l’elezione. egli potrà anche fornire ulteriori informazioni, rilevanti per l’elezione. in questa fase e nella successiva, nessuno potrà argomentare su qualunque potenziale candidato.
•	(b) NOMINARE I CANDIDATI: ciascun CIRCLE MEMBER utilizza una votazione o un qualunque altro meccanismo elettivo privato per nominare il candidato eleggibile che ritiene possa essere il più adeguato al RUOLO. i CIRCLE MEMBER devono aggiungere alla scelta espressa anche il proprio nome e non è consentito ad alcuno né di astenersi né di nominare più persone.
•	(c) ROUND DI CONDIVISIONE DELLE NOMINE: in questa fase il FACILITATORE condivide le nomine con tutti i CIRCLE MEMBER. ciascuna persona nominata esprime, quando è il suo turno, il motivo per il quale ritiene di poter essere una scelta valida per il RUOLO. nessuno 
•	(d) ROUND DI MODIFICA DELLE NOMINE: quando tutte le nomine sono state condivise, ogni CIRCLE MEMBER può modificare la propria scelta, motivandola. non è consentito il dibattito.
•	(e) ESPLICITARE UNA PROPOSTA: il FACILITATORE effettua il conteggio delle nomine ed esprime la PROPOSTA di eleggere il candidato col maggior numero di voti. in caso di pareggio, il FACILITATORE potrà attuare una delle seguenti possibilità: 
i)	se solo uno dei due candidati ha votato per se stesso, proporre questa persona;
ii)	se il pareggio coinvolge l’attuale energizzatore del RUOLO, riproporre la stessa persona;
iii)	scegliere alla cieca, in maniera casuale, fra i candidati e proporre la persona così estratta;
iv)	riproporre un passaggio precedente chiedendo a ciascun CIRCLE MEMBER che ha proposto un candidato diverso da quelli che sono arrivati in testa ed in pareggio, di cambiare la propria scelta in favore di uno di quelli in ballottaggio.
•	(f) ROUND DI OBIEZIONI: il FACILITATORE chiede a ciascun CIRCLE MEMBER se ha OBIEZIONI alla PROPOSTA formulata. se dovessero così emergere OBIEZIONI, il FACILITATORE potrà consentire il dibattito per tentare di risolverle oppure potrà decidere di scartare la PROPOSTA. in quest’ultimo caso il FACILITATORE dovrà ritornare al passo precedente di questo processo, ignorare tutte le nomine relative al candidato scartato e applicare le stesse regole lì previste per selezionare un altro candidato da proporre.

un CERCHIO può adottare una POLICY per definire un tempo limite entro il quale nominare un candidato o rispondere ad una PROPOSTA avanzata durante il PROCESSO DI ELEZIONE INTEGRATIVA. oltrepassato quel limite, il FACILITATORE dovrà escludere chiunque non abbia fornito risposta alla PROPOSTA.

#### 5.3.6	sostituti per FACILITATORE e SEGRETARIO

è possibile ricorrere ad un sostituto nel caso in cui i RUOLI di FACILITATORE e SEGRETARIO non fossero energizzati da alcuno. allo stesso modo si potrà ricorrere ad un sostituto ogni volta che gli energizzatori di tali ruoli dovessero risultare indisponibili all’occorrenza o avessero, per qualunque ragione, chiesto di essere temporaneamente sostituiti.

quando occorre un sostituto, questi sono i criteri, in ordine di precedenza, da applicare:

•	(a) qualcuno specificato dalla persona stessa che deve essere rimpiazzata;
•	(b) per il FACILITATORE, il SEGRETARIO del CERCHIO e per il SEGRETARIO, il FACILITATORE del CERCHIO;
•	(c) il CIRCLE LEAD del CERCHIO o, in caso di più CIRCLE LEAD, il primo che si offre di fare da sostituto;
•	(d) il primo CIRCLE MEMBER che si offre di fare da sostituto.

### 5.4	RIUNIONI DI GOVERNANCE

il processo di GOVERNANCE dei CERCHI si sviluppa sia grazie al processamento asincrono (cioè non nell’ambito di un meeting) di PROPOSTE fatte in qualunque momento, che in maniera cadenzata e con un processamento real-time all’interno di periodiche RIUNIONI DI GOVERNANCE. inoltre un CIRCLE MEMBER potrà richiedere di riportare il processamento asincrono di una PROPOSTA da parte del CERCHIO (in qualunque fase questo si trovi) all’interno di una RIUNIONE DI GOVERNANCE per poterle quindi far seguire un processamento real-time. questa richiesta interrompe immediatamente il processamento asincrono in atto.

il SEGRETARIO del CERCHIO ha in carico la programmazione delle RIUNIONI DI GOVERNANCE e il suo FACILITATORE ne ha in carico la conduzione in linea con le regole qui espresse. oltre alle RIUNIONI DI GOVERNANCE del CERCHIO programmate regolarmente, il SEGRETARIO provvederà anche alla una puntuale programmazione delle stesse allorquando richieste da un qualunque CIRCLE MEMBER. il richiedente potrà specificare ulteriormente il motivo della richiesta speciale ed il perimetro dei cambiamenti che la riunione potrà determinare. questo si potrebbe tradurre nel focalizzare la riunione su una specifica TENSIONE, o limitarne la portata alla modifica solo di alcuni RUOLI specifici. in tal caso, la RIUNUIONE DI GOVERNANCE specificamente organizzata, dovrà limitarsi al solo processamento di quanto dichiarato e alla possibilità di modifica solamente all’interno del perimetro rappresentato.

#### 5.4.1	partecipazione

tutti i CIRCLE MEMBER di un CERCHIO possono partecipare ad una sua RIUNIONE DI GOVERNANCE. gli effettivi FACILITATORE e SEGRETARIO possono partecipare anche se non dovessero essere CIRCLE MEMBER del CERCHIO. in tal caso infatti loro sono assimilabili a CIRCLE MEMBER temporanei, per la durata del meeting.

in qualità di CIRCLE REP per un CERCHIO, potrai invitare qualunque PARTNER a partecipare alla RIUNIONE DI GOVERNANCE di qualunque CERCHIO immediatamente contenente il tuo. ti è data la possibilità di estendere tale invito solamente ad un PARTNER alla volta, e solo per aiutare nel processamento di una specifica TENSIONE che riguarda il CERCHIO che rappresenti. dovrai avvertire questa TENSIONE tu stesso, e ritenere sensato che essa venga processata nel CERCHIO. le persone che inviterai di volta in volta sono assimilate a CIRCLE MEMBER temporanei, per la durata del meeting, o fino al momento in cui ritirerai l’invito. il tuo ospite può rappresentare con te il tuo CERCHIO durante il meeting, ma solo durante il processamento di quella specifica TENSIONE.

oltre a quanto sopra riportato, nessun altro può partecipare alle RIUNIONI DI GOVERNANCE di un CERCHIO.

#### 5.4.2	preavviso e durata

la RIUNIONE DI GOVERNANCE di un CERCHIO può aver luogo solo se il SEGRETARIO ha provveduto ad informare tutti i CIRCLE MEMBER con adeguato preavviso. rispettata questa regola, non occorre il raggiungimento di alcun quorum per avviare tale riunione, a meno che una POLICY dia differenti specifiche.

le RIUNIONI DI GOVERNANCE si concludono quando raggiungono la durata prevista inizialmente dal SEGRETARIO. questi può eventualmente prolungare tale durata durante lo stesso svolgimento del meeting, a condizione che nessun CIRCLE MEMBER richieda diversamente.

ogni CIRCLE MEMBER che si perde una parte o l’intera RIUNIONE DI GOVERNANCE viene comunque considerato come avente goduto il diritto di intervenire su ogni PROPOSTA presentata durante il meeting. questo significa che un CERCHIO potrà adottare PROPOSTE maturate durante una RIUNIONE DI GOVERNANCE indipendentemente da chi è assente.

#### 5.4.3	 il processo con cui si articola il meeting

il FACILITATORE dovrà adottare il seguente processo durante una RIUNIONE DI GOVERNANCE:

•	(a) CHECK-IN ROUND: ciascun partecipante, a turno, condivide il proprio stato o pronuncia un qualunque altro commento di apertura per il meeting. non è consentito il dibattito.
•	(b) COSTRUZIONE DELL’AGENDA & PROCESSAMENTO: il FACILITATORE costruisce un’agenda di TENSIONI da processare e poi processa ciascun punto, uno alla volta, secondo l’ordine di registrazione.
•	(c) CLOSING ROUND: ciascun partecipante, quando è il suo turno, condivide una riflessione di chiusura sul meeting. non è consentito il dibattito.

in qualunque momento, durante lo svolgimento di questo processo, un partecipante può richiedere una pausa di TIMEOUT. il FACILITATORE potrà accordare o negare tale richiesta. durante il TIMEOUT i partecipanti possono discutere questioni amministrative o le regole di questa COSTITUZIONE. è consentito di non utilizzare il TIMEOUT per lavorare sulla risoluzione di una TENSIONE o di una PROPOSTA o di un’OBIEZIONE. il FACILITATORE può interrompere il TIMEOUT in qualunque momento e ripristinare il prosieguo del meeting così come previsto dal suo processo di svolgimento.

una POLICY del CERCHIO può apportare aggiunte a questo processo ma non può entrare in conflitto con alcuna delle regole e dei requisiti definiti in questo articolo della COSTITUZIONE.

#### 5.4.4	costruzione dell’agenda

sulla base delle richieste presentate dai partecipanti (anche su invito a farlo), il FACILITATORE costruisce un’agenda di TENSIONI da processare. questa attività viene compiuta durante il meeting stesso e non in anticipo. ciascun partecipante potrà richiedere l’aggiunta di uno o più punti in agenda, secondo le proprie esigenze, fornendo un breve riferimento per ciascuno di essi. non dovrà invece dilungarsi in ulteriori spiegazioni e, in questa fase, il dibattito non è ammesso. 
ulteriori punti in agenda potranno essere aggiunti durante il meeting, allorquando si passerà dal processamento di una TENSIONE alla successiva.

per lo svolgimento di una RIUNIONE DI GOVERNANCE periodica, il FACILITATORE potrà scegliere l’ordine con cui processare i vari punti in agenda. tuttavia, su richiesta di un qualunque partecipante, qualunque punto che richieda un’elezione dovrà precedere tutti gli altri. nel caso di una RIUNIONE DI GOVERNANCE organizzata su specifica richiesta di un partecipante, quest’ultimo potrà scegliere l’ordine di processamento dei punti in agenda.

i punti in agenda sono processati uno alla volta. per processare la richiesta di un’elezione, il FACILITATORE ricorre al PROCESSO DI ELEZIONE INTEGRATIVO. per processare qualunque altro tipo di punto in agenda, il FACILITATORE farà riferimento al PROCESSO DECISIONALE INTEGRATIVO di seguito definito.

#### 4.4.5 5.4.5	il PROCESSO DECISIONALE INTEGRATIVO

il FACILITATORE dovrà attivare il PROCESSO DECISIONALE INTEGRATIVO come di seguito indicato:

•	(a) PRESENTAZIONE DELLA PROPOSTA: come primo passo, il PROPOSITORE deve descrivere la TENSIONE e, con essa, una PROPOSTA che potrebbe risolverla. su richiesta del PROPOSITORE, il FACILITATORE può consentire agli altri partecipanti di fornire aiuto per costruire tale PROPOSTA. in ogni caso, sarà cura del FACILITATORE fare in modo che i contributi siano focalizzati solamente alla composizione di una PROPOSTA iniziale indirizzabile alla TENSIONE in questione. il FACILITATORE dovrà impedire sia il riferimento ad altre TENSIONI sia ogni eventuale dubbio/preoccupazione circa la PROPOSTA.
•	(b) DOMANDE DI CHIARIMENTO: successivamente alla formulazione della PROPOSTA da parte del PROPONENTE, gli altri partecipanti potranno fare domande per comprendere meglio la PROPOSTA stessa o la TENSIONE da cui è nata. il PROPONENTE potrà rispondere a ciascuna domanda o potrà anche astenersi dal farlo. il FACILITATORE non dovrà consentire alcuna reazione o opinione circa la PROPOSTA né dovrà consentire altre discussioni di alcun tipo. 
è possibile per ciascun partecipante richiedere al SEGRETARIO di leggere la PROPOSTA o di mostrare qualunque GOVERNANCE già esistente, sia durante questa fase che in qualunque altro istante durante il quale è consentito ai partecipanti di prendere la parola. il SEGRETARIO è tenuto a soddisfare questo tipo di richiesta.
•	(c) REACTION ROUND: successivamente, ciascun partecipante - ad esclusione del PROPONENTE – potrà condividere la propria reazione alla PROPOSTA. questo intervento è regolato in maniera tale che tale possibilità sia data ad una persona per volta. il FACILITATORE dovrà prontamente bloccare ogni commento fuori turno, così come ogni tentativo di far nascere un dibattito o qualunque altro intervento relativo alla reazione di uno dei partecipanti piuttosto che alla PROPOSTA in questione.
•	(d) MODIFICHE & CHIARIMENTI: successivamente, il PROPONENTE potrà condividere commenti in risposta alle reazioni emerse dal precedente round ed apportare modifiche alla PROPOSTA. in ogni caso, l’intento principale di ogni modifica deve essere quello di poter risolvere al meglio la TENSIONE espressa dal PROPONENTE e non quelle sollevate da altri. il FACILITATORE dovrà prontamente bloccare eventuali commenti da parte di partecipanti che non siano il PROPONENTE o il SEGRETARIO. per altro, il coinvolgimento dello stesso SEGRETARIO deve essere centrato solamente sulla corretta riformulazione della PROPOSTA modificata.
•	(e) OBJECTION ROUND: successivamente, ciascun partecipante, uno alla volta e quando sarà il proprio turno, potrà sollevare potenziali OBIEZIONI all’adozione della PROPOSTA formulata. il FACILITATORE dovrà prontamente bloccare e scoraggiare discussioni o risposte di ogni tipo. egli dovrà testare le OBIEZIONI al fine di individuare quelle valide. se non emergeranno OBIEZIONI valide, la PROPOSTA sarà adottata.
•	(f) INTEGRAZIONE: se sono emerse OBIEZIONI valide, il FACILITATORE dovrà processarle tutte, una alla volta. per ciascuna, i partecipanti ragionano insieme per trovare una potenziale modifica alla PROPOSTA che possa risolvere l’OBIEZIONE. il FACILITATORE dichiara risolta un’OBIEZIONE allorquando l’OBIETTORE conferma che la PROPOSTA, così come modificata, dissolve l’OBIEZIONE e, a sua volta, il PROPONENTE conferma che lo è anche la sua TENSIONE. 
durante questa fase, il FACILITATORE dovrà applicare le regole di INTEGRAZIONE descritte in questo articolo.
una volta che tutte le OBIEZIONI risulteranno essere risolte, il FACILITATORE ripete un OBJECTION ROUND sulla PROPOSTA modificata.

### 5.5	CONFLITTI DI INTERPRETAZIONE

in qualità di PARTNER, la tua interpretazione circa gli articoli di questa COSTITUZIONE e la GOVERNANCE dell’organizzazione potrà confliggere con quella di un altro PARTNER. in questi casi, entrambe le parti possono rivolgersi al SEGRETARIO di uno qualunque dei CERCHI coinvolti per determinare quale interpretazione adottare. in seguito alla risposta del SEGRETARIO, ciascuno dovrà uniformarsi alla regolamentazione da lui espressa, fin quando il testo o il contesto rilevanti saranno modificati.

in seguito alla regolamentazione individuata per risolvere un conflitto, un SEGRETARIO potrà pubblicare la stessa, compresa la logica da essa sottesa. in tal caso, il SEGRETARIO di quel CERCHIO e di qualunque CERCHIO in esso compreso dovranno adoperarsi per rispecchiare tale logica in ogni eventuale futura regolamentazione a meno che una nuova ed inconfutabile circostanza renda obsoleta quella stessa logica.

potrai appellarti alla interpretazione di un SEGRETARIO nei confronti del SEGRETARIO di qualunque SUPER-CERCHIO. il SEGRETARIO di un SUPER-CERCHIO può modificare l’interpretazione del SEGRETARIO di qualunque SOTTO-CERCHIO.

### 5.6	il PROCESS BREAKDOWN

si verifica un PROCESS BREAKDOWN allorquando un CERCHIO mostri una linea di condotta o un risultato che viola le regole di questa COSTITUZIONE. il FACILITATORE o il SEGRETARIO di un CERCHIO hanno l’autorità di dichiarare tale evento quando si verifica all’interno del proprio CERCHIO o SOTTO-CERCHIO, facendo appello al proprio ragionevole giudizio.

#### 5.6.1	BREAKDOWN per fallimento della GOVERNANCE

il FACILITATORE di un CERCHIO potrà ulteriormente dichiarare un PROCESS BREAKDOWN del CERCHIO nel caso in cui una specifica PROPOSTA fallisca nel suo intento di pervenire ad una soluzione, a seguito di una ragionevole quantità di tempo e risorse impegnate per tentare di raggiungerla.

#### 5.6.2	ripristino del processo

ogni volta che viene dichiarato, da un RUOLO autorizzato, il PROCESS BREAKDOWN all’interno di un CERCHIO, si determinano i seguenti eventi:

•	(a) il FACILITATORE acquisisce l’autorità di giudicare la logica e la rilevanza di ciascuna argomentazione fatta per validare PROPOSTE o OBIEZIONI nel CERCHIO;
•	(b) il FACILITATORE del SUPER-CERCHIO acquisisce un nuovo PROGETTO volto a ripristinare il corretto processo all’interno del CERCHIO;
•	(c) il FACILITATORE del SUPER-CERCHIO acquisisce l’autorità di subentrare come FACILITATORE o SEGRETARIO del CERCHIO;
•	(d) il FACILITATORE del SUPER-CERCHIO può assegnare un ulteriore CIRCLE LEAD al CERCHIO per tutta la durata del PROCESS BREAKDOWN. qualunque decisione presa da questa persona, nel suo RUOLO di CIRCLE LEAD, supera e previene qualunque confitto dovesse generarsi a causa della decisione presa da un altro CIRCLE LEAD.

queste autorità cessano appena viene ripristinato il corretto processo all’interno del CERCHIO, obiettivo quest’ultimo in carico al FACILITATORE del SUPER-CERCHIO.

se il CERCHIO che viene a trovarsi in PROCESS BREAKDOWN non ha SUPER-CERCHI, allora tutti i poteri sopra elencati sono in carico al suo FACILITATORE.

#### 5.6.3	l’escalation di un PROCESS BREAKDOWN

lo stato di PROCESS BREAKDOWN all’interno di un CERCHIO non viene automaticamente considerato come PROCESS BREAKDOWN del suo SUPER-CERCHIO. però, se rimane irrisolto per un tempo irragionevolmente prolungato, allora anche il SUPER-CERCHIO viene considerato nello stato di PROCESS BREAKDOWN.



## articolo 6 – PERSONE e PARTNERSHIP

### 6.1	RELAZIONE DI PARTNERSHIP

l’ORGANIZZAZIONE può riconoscere lo status di PARTNER a chiunque abbia accettato di attenersi a tutti i termini pertinenti di questa COSTITUZIONE. con ciò si viene a creare una RELAZIONE DI PARTNERSHIP tra quella persona e l’ORGANIZZAZIONE. qualunque impegno assunto fra le parti così costituite rientra nella suddetta relazione fra PARTNER. se non diversamente concordato, ciascuna delle parti necessiterà del consenso dell’altra per modificare questi accordi.
in ogni caso, ciascuna delle parti potrà concludere tale relazione senza il consenso dell’altra. così facendo cessano immediatamente i diritti e le responsabilità di quella persona, come PARTNER.

### 6.2	ACCORDI DI LAVORO

i PARTNER dell’organizzazione possono stringere mutui ACCORDI DI LAVORO. questi riguardano modalità di inter-relazione o di energizzazione delle proprie funzioni generali di PARTNER. 
in tal caso dovranno concentrarsi sul modellare comportamenti finalizzati allo sviluppo di attività lavorative. 
tali accordi non possono stabilire aspettative di lavoro che deve essere svolto da un RUOLO e nemmeno aspettative su come un PARTNER assegnerà le PRIORITÀ fra i differenti RUOLI che energizza. possono semplicemente specificare azioni concrete da intraprendere o un’etica comportamentale da onorare. non possono invece includere impegni al raggiungimento di specifici risultati o inglobare qualità astratte.

come PARTNER puoi richiedere un ACCORDO DI LAVORO con un altro PARTNER per tue scelte personali o nell’energizzare un RUOLO a te assegnato. l’altro PARTNER potrà accettare o rifiutare l’accordo proposto sulla base delle proprie preferenze personali. entrambe le parti potranno successivamente annullare l’accordo senza necessità di consenso dell’altra parte, se non diversamente pattuito.

come PARTNER hai il dovere di rispettare ogni ACCORDO DI LAVORO fatto. chiunque, nel facilitare un meeting o un processo, può anche far valere tali accordi durante lo svolgimento della riunione o l’esecuzione del processo, fintantoché in tal modo non si vada in conflitto con quanto definito in questa COSTITUZIONE.

---

# APPENDICE A

## CIRCLE LEAD

PROPOSITO: _il CIRCLE LEAD detiene il PROPOSITO dell’intero CERCHIO_

DOMINI:

•	assegnazione dei RUOLI del CERCHIO

RESPONSABILITÀ:

_il CIRCLE LEAD detiene tutte le RESPONSABILITÀ del CERCHIO nella misura in cui queste non sono coperte dai RUOLI definiti nel suo CERCHIO o dai suoi PROCESSI._

## CIRCLE REP

PROPOSITO: indirizzare e risolvere le TENSIONI rilevanti per un CERCHIO più ampio.

DOMINI: -

RESPONSABILITÀ:

•	sforzarsi di comprendere le TENSIONI rappresentate dagli energizzatori dei RUOLI del CERCHIO
•	riconoscere le TENSIONI appropriate per essere processate all’interno del CERCHIO più ampio che contiene il proprio
•	processare TENSIONI all’interno del CERCHIO più ampio per rimuovere ostacoli nel proprio CERCHIO

## FACILITATORE

PROPOSITO: GOVERNANCE del CERCHIO ed allineamento delle sue pratiche operative alla COSTITUZIONE.

DOMINI: -

RESPONSABILITÀ:

•	facilitare il PROCESSO di GOVERNANCE e le RIUNIONI TATTICHE del CERCHIO o per quelle richieste dai suoi RUOLI
•	istruire gli altri CIRCLE MEMBER sulle regole ed i PROCESSI della COSTITUZIONE, su richiesta dell’interessato o quando necessario durante gli stessi meeting
•	su richiesta, condurre audit su meeting e registrazioni dei SOTTO-CERCHI e, se rilevato, dichiarare lo stato di PROCESS BREAKDOWN

## SEGRETARIO

PROPOSITO: sovrintendere alle registrazioni della GOVERNANCE del CERCHIO e rendere stabile il relativo processo di gestione documentale.

DOMINI:

•	tutte le registrazioni di GOVERNANCE del CERCHIO

RESPONSABILITÀ:

•	programmare le RIUNIONI di GOVERNANCE e TATTICHE per il CERCHIO
•	registrare e pubblicare i risultati delle RIUNIONI di GOVERNANCE e TATTICHE
•	alla scadenza dei termini, riprogrammare le elezioni dei RUOLI elettivi
•	su richiesta, interpretare la COSTITUZIONE e qualunque questione che ricada sotto l’autorità della stessa.


---

This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.

---
